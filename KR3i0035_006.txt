# -*- mode: mandoku-view; -*-
#+TITLE: 百菊集譜
#+DATE: 2015-08-24 23:18:25.496037
#+PROPERTY: ID KR3i0035
#+PROPERTY: BASEEDITION WYG    
#+PROPERTY: JUAN 卷六
<pb:KR3i0035_WYG_006-1a>¶
欽定四庫全書¶
　百菊集譜卷六¶
　　　　　　　　　　　　　宋　史鑄　撰¶
體題新詠　　　　　　　　　　六十一首¶
　(以後附入諸士友十九首凡二者之内除於題下/該臆吟者八首其他諸篇皆是詠越中所有之品)¶
　　勝金黄¶
籬下秋深花正敷煌煌金彩照吾廬維揚貢品雖稱貴¶
顏色看來反不如¶
<pb:KR3i0035_WYG_006-1b>¶
　　御愛黄¶
貴品傳來自禁中色鮮如柘恍迷蜂作歌亦見鍾情重¶
承眷應曾遇徳宗¶
　　御袍黄¶
秋晚司花逞巧工解將柘色染幽叢待看開向丹墀畔¶
(蕭頴士菊榮/篇照曜丹墀)宛與君王服飾同(杜甫花卿歌綿州副使/著柘黄注僭乘輿服色)¶
(也/)¶
　　九日黄¶
<pb:KR3i0035_WYG_006-2a>¶
露叢花發例皆遲異品敷金不詭隨應節及時真可愛¶
登髙且把泛瑤巵¶
　　又¶
應時寒蘂拆秋含晃耀良金色可參似遇道人殷七七¶
故開佳節日三三¶
　　金錢菊¶
隂陽鑄出遶籬邊露洗風磨色燦然未解濟貧行世上¶
且圖買笑向樽前¶
<pb:KR3i0035_WYG_006-2b>¶
　　又(此作明/用題字)¶
天女將圖買斷秋筭來白帝價難酬金錢滿閤翻嫌富¶
撒向幽叢竟不收¶
　　金絲菊(明/題)¶
染(如艷/切)人徒染(如琰/切)金絲色侍女謾歌金縷衣爭似黄¶
花得天巧織成紋綹(力九/切)不須機¶
　　金鈴菊¶
化工寫出爛盈枝顆顆光明耀竹籬賞翫佳人應笑道¶
<pb:KR3i0035_WYG_006-3a>¶
待教繫向雪獅兒¶
　　金連菊(臆/吟)¶
迥出嬌紅媚一川風刀細鏤耀籬邊不妨捧向孩兒手¶
留取清香在佛前¶
　　側金盞¶
圓模羅列占東籬西帝賜來宫様竒疑是花神清酌罷¶
儘教放處不妨欹¶
　　金盞銀臺¶
<pb:KR3i0035_WYG_006-3b>¶
黄白天成酒器新曉承清露味何醇恰如欲勸陶公飲¶
西皥應須作主人(又作擬將享宴司花/女須報韋公舊主人)¶
　　滴滴金(夏菊/也)¶
未見秋來花便開人言因露作根荄千團萬㸃枝頭墜¶
盡化黄金出土來¶
　　宻友菊(按洛陽花木記/用此宻友字)¶
寒英雅稱伴吾徒色正香清態有餘日涉中園長與㑹¶
何憂因數反成疏(楊巽齋宻友花有朶朶相迎意/更親之句愚今所作葢取此義)¶
<pb:KR3i0035_WYG_006-4a>¶
　　又蜜卣菊(據髙疎寮用/此蜜卣字)¶
化工也學割蜂房秋卉粧成春蘂黄芬馥猶疑盛秬鬯¶
未容輕把泛霞觴(書洛誥秬鬯二卣正義曰秬黒黍也/以此為酒煮鬱金草築而和之使芬)¶
(香調暢謂之秬/鬯酒卣中樽也)¶
　　橙菊¶
上林佳果乆流聲(西京雜記云上/林苑橙十株)秋徑香苞特假名正¶
賴蟹肥新酒熟幽人來賞兩含情¶
　　荔枝菊¶
<pb:KR3i0035_WYG_006-4b>¶
莫論枝上粟團黄且喜籬邊珍顆香若使唐家妃子見¶
料應誤摘醉中嘗¶
　　茱萸菊¶
品出陶家花品外名存吳地藥名中若將泛入重陽酒¶
不用分香摘兩叢¶
　　艾菊(明用/題字)¶
一入陶籬如楚俗重陽重午兩關情惜哉刪後詩三百¶
菊奈無名艾有名(一換押鄉字韻云怪底陶籬似楚鄉/寒花暑葉共枝芳無求往古三年効)¶
<pb:KR3i0035_WYG_006-5a>¶
(且挹明朝/九日香)¶
　　末利菊(明用/題字)¶
來從西域馨香異(蓮經有末利/花香之言)翻作東籬品目新悟此¶
肯為微利役殷勤來賞屬幽人(王梅溪求末利花詩老/來恥逐蠅頭利故向禪)¶
(房覔此花今之/鄙句葢祖此義)¶
　　甘菊¶
南陽佳種傳來乆濟用須知味若飴苗可代茶香自别¶
花堪入藥效尤竒¶
<pb:KR3i0035_WYG_006-5b>¶
　　塔子菊(以金鈴菊/蟠結而成)¶
金彩煌煌般若花髙蟠層級巧堪誇更添佛頂週遭種¶
成此良縁勝聚沙(聚沙為佛塔/見蓮經偈言)¶
　　毬子菊¶
團□秋卉出籬東惹露凌霜衮衮中疑是花神抛未過¶
更教輾轉向西風¶
　　野菊¶
寒郊露蘂疎仍小(一年野菊甚盛/乃改作繁何小)瘦地霜枝細且長境¶
<pb:KR3i0035_WYG_006-6a>¶
僻人稀誰與採馬蹄贏得踐餘香¶
　　黄白菊¶
二色秋英併一根金宜為友玉為昆相依笑向西風裏¶
皓色須還中色尊¶
　　十様菊(臆/吟)¶
霜蘂多般同一本天教成數殿秋榮從他蛺蝶偷香慣¶
偷遍無過一例清¶
　　九華菊(吳有趙廣信嘗鍊九華丹此菊以丹為名/猶酴醾花以酒名之其意各有所寓杜光)¶
<pb:KR3i0035_WYG_006-6b>¶
　　(庭詩初開九/鼎丹華熟)¶
功成丹鼎花堪比花到重陽色正鮮靖節集中名甚著¶
羨他慣服制頹年¶
　　又¶
流芳千古傲霜英剪玉絲金照眼明若論駐顏功不小¶
仙丹端可與齊名¶
　　佛頂菊¶
籬畔光明縁底盛秋來千百化身多露棲不必醍醐灌¶
<pb:KR3i0035_WYG_006-7a>¶
(仁宗皇帝御贊蓮經灌頂醍/醐滴滴涼醍醐酥之精液也)雨沐何煩手掌摩(楞嚴經/世尊憐)¶
(愍阿難以/手摩其頂)¶
　　大笑菊(丁晉公詩花能含笑笑何人東坡詩花/非識面常含笑今愚鄙句亦祖此義)¶
玉顏已破晚秋葩不費千金亦可誇幽徑主人偏愛惜¶
且贏耳畔弗諠譁¶
　　又(明用/題字)¶
晚節敷華性異常黄冠白羽道家粧料應識破榮枯事¶
獨對秋風笑一場¶
<pb:KR3i0035_WYG_006-7b>¶
　　又(明用/題字)¶
桃笑春風菊笑秋冶容正色不相侔寒梅一笑如堪索¶
這笑方為是匹儔¶
　　玉甌菊¶
化工施巧在秋葩琢就圓模瑩可嘉著底香心真蠟色¶
似留賞客欲分茶¶
　　銀盤菊¶
秋英疑是白金裁承露如從仙掌來翻笑漢皇銅制古¶
<pb:KR3i0035_WYG_006-8a>¶
斬新一様也竒哉¶
　　輪盤菊¶
秋深籬下拆霜英圓質風吹颺不停天巧固非煩扁斵¶
日新又豈待湯銘¶
　　粉團菊¶
月姊容顏别一家天真何必御鉛華秋來殘膩方抛棄¶
幻作籬邊馥馥花(彭齊霜月詩應是姮娥剩粧粉/一時抛撒下天來此借其意)¶
　　月下白¶
<pb:KR3i0035_WYG_006-8b>¶
素質鮮明絶㸃塵冰輪髙照轉精神叢叢皓彩如羅綺¶
(謂彩帛之紋亦/有粟地菊之類)箇様誠堪示染人¶
　　纒枝白¶
西風頓拆晚秋葩色映霜華與月華不特翠枝柔猗(於/可)¶
(切/)儺(乃可/切)更饒緑葉宻交加¶
　　酴醾菊(宋景文公酴醾詩來自蠶叢國香/傳弱水神按古蠶叢國即蜀中也)¶
春架秋籬景一同想因分種自蠶叢但將酩酊酬佳節¶
不管花居酒品中¶
<pb:KR3i0035_WYG_006-9a>¶
　　木香菊¶
秋花也與藥名同素彩鮮明曉徑中多少清芬通鼻觀¶
何殊滿架拆東風¶
　　寒菊¶
不畏霜風質自殊不招蜂蝶艷何孤梅花松竹如相見¶
(朱希真十月菊詞須添羅幕/䕶風霜要留與疎梅相見)便合添為四友呼¶
　　淮南菊¶
割脂簇蠟宻成團傑出東籬最奈寒加紫翻宜霜後看¶
<pb:KR3i0035_WYG_006-9b>¶
料應慣見屬劉安¶
　　徘徊菊¶
花神著意駐秋光不許寒葩陡頓芳敷彩盤桓如有待¶
幽人把玩不須忙¶
　　饅頭菊¶
離火供炊餅餅圓(陸放翁菊詩有餅餅香字/前輩菊詩籬邊餅餅金)幽人飽翫¶
向籬邊採來還問堪餐否應使癡兒口墮涏¶
　　桃花菊¶
<pb:KR3i0035_WYG_006-10a>¶
仙源分𣲖到籬東灼灼穠華綴露叢崔䕶詩章陶令酒¶
兩家混作一家風¶
　　燕脂菊(臆/吟)¶
天女染花情若狂鮮妍直欲媚秋光忍將陶徑黄金色¶
也學秦宫朱臉粧¶
　　牡丹菊(臆/吟)¶
本是秋香九日黄假為國色百花王待殘擬把酥煎啗¶
(見漁隠叢話後集二十/三卷孟蜀時李昊事)莫採芳英泛酒觴¶
<pb:KR3i0035_WYG_006-10b>¶
　　紅薇菊(臆/吟)¶
天厭花黄色改殷(烏閑切/赤色也)東籬景物似東山逗遛春蘂¶
為秋蘂荆棘了無藏葉間¶
　　繡菊¶
寒葩縷縷結緗紅不待纎針見巧工秋老從他宫線減¶
彩文翻喜入花叢¶
　　石菊¶
花美雖堪寫團扇艷妖未必入東籬紀名何取它山物¶
<pb:KR3i0035_WYG_006-11a>¶
徧問園官總不知(愚辨石菊大菊雖今古之名不同其/實一種物也至秋結實名曰蘧麥今)¶
(窮見麥粒之形了無所惑矣討論既定竊意其石字當/為碩案字書碩大也庶幾意合於古書今復成一絶以)¶
(紀其/實云)¶
　　又¶
榦弱葉纎花特竒艷濃九夏到秋時枝頭結實元為藥¶
爭奈越中人罕知(若蘧麥所出之/地其榦直而堅)¶
　　大菊(明用題字也即/今之石菊)¶
菊名何大為誰開子結秋叢是藥材(若所產之地者/結子乃至作穗)若¶
<pb:KR3i0035_WYG_006-11b>¶
用催生功不小請嘗便可見嬰孩(千金方治產經數日/不出或子死腹中以)¶
(瞿麥煮濃/汁服之)¶
　　孩兒菊¶
地母提來風露徑笑風泣露並堪憐品微元乏香肌骨¶
濫預秋英得浪傳¶
　　春菊(蒿菜花/是也)¶
莫論園蔬品目卑花開不減菊幽竒燦然金色仍堪採¶
春老恰如秋老時¶
<pb:KR3i0035_WYG_006-12a>¶
　　紫菊(馬蘭花/是也)¶
秋野閒花是繡鋪佳名得自北人呼(見本/草)若教尼父當¶
時見應惡紛紛色亂朱¶
　　觀音菊(天竺花/是也)¶
霞幢森列引薰風髙出疎籬紫滿叢翠葉纎纎如細柳¶
直宜挿向淨瓶中¶
　　繡線菊(厭草花/是也)¶
天成素縷結秋深巧刺由來不犯針籬下工夫何絢爛¶
<pb:KR3i0035_WYG_006-12b>¶
條條綰綴紫花心¶
　　佳友(昔曽端伯以菊為佳/友愚今以詩實其名)¶
氣清色正品尤髙好事幽人善與交開徑何須望三益¶
相陪雅尚在香苞¶
　　壽客(近世張敏叔以菊為壽/客愚今以詩實其名)¶
東籬冷落舊家鄉性耐風霜氣味長幾度入來重九宴¶
主人傳得引年方¶
　　對菊懐古¶
<pb:KR3i0035_WYG_006-13a>¶
靖節先生菊滿園其名獨有九華存東籬若許塵蹤到¶
佳品須當盡討論¶
　　菊花(單/題)¶
獨芳三徑屬秋深清致貞姿快賞心解道卓為霜下傑¶
平生靖節最知音¶
　　金絲菊　　　　　　　　　馮發藻(十首/闕一)¶
纒風綰雨短籬旁織出黄花縷縷黄遙想司花幾仙子¶
鮮明擬作六銖裳¶
<pb:KR3i0035_WYG_006-13b>¶
　　茱萸菊¶
一種秋英具兩般摘來浮向酒盃寛阿誰到得重陽日¶
醉把花枝子細看¶
　　夏月佛頭菊¶
圓英現出端嚴相素瓣染成知見香必竟白毫破炎毒¶
故教開向夏畦凉¶
　　酴醾菊¶
秋花也與酒齊名三月留為九月英朶朶露栖明亞雪¶
<pb:KR3i0035_WYG_006-14a>¶
還如壓架拆春晴¶
　　朝天菊(臆/吟)¶
凌霄花豈凌霄去向日葵空向日傾何似幽姿堪對越¶
也酬洪覆拱髙明¶
　　桃花菊¶
怪底𤣥都花發遲西真著意在霜枝春葩也耐秋風勁¶
紅雨何愁亂入籬¶
　　牡丹菊¶
<pb:KR3i0035_WYG_006-14b>¶
秋香剛欲竊天香遙想南陽似洛陽莫道東籬藹聲價¶
詩人曽擬作花王¶
　　孩兒菊¶
穉叢弱質巧相如曉沁啼痕一雨餘天亦何心鍾愛汝¶
也呈佳色殢陶廬¶
　　采菊(用古人/名賦)¶
和霜旋采黄香嗅與客登髙適興時多謝安排滿頭挿¶
相隨何得怨開遲¶
<pb:KR3i0035_WYG_006-15a>¶
　　金鈴菊　　　　　　　　　孫耕(三/首)¶
疑是良工巧鑄成天然顆顆帶黄英籬邊一任風搖動¶
不學簷前斷續聲¶
　　孩兒菊¶
弱質生成由地母清姿保愛藉園公花偏嬌嫩葉偏細¶
凝竚籬邊弄晩風¶
　　鷺鷥菊(臆吟有此品/嚴州  之)¶
玉羽毿毿剪作花花心挺出傲霜華恰如未上青天去¶
<pb:KR3i0035_WYG_006-15b>¶
且立西風古徑斜¶
　　楊妃菊(臆/吟)　　　　　　　　陸希澄¶
含笑向籬旁花叢似洞房露濃新出浴霜薄淺成粧尚¶
帶霓裳色猶存輦路香(張全真題明皇太真聨鑣/圖詩並轡春風輦路香)故令¶
千載下還許侑瑤觴¶
　　金盞銀臺　　　　　　　　許光曽¶
黄中素表拆秋葩恰似開筵富貴家晃耀西風深院裏¶
清標不減水仙花¶
<pb:KR3i0035_WYG_006-16a>¶
　　佛頭菊　　　　　　　　　僧希髙(二/首)¶
佳卉超凡沐雨開恍如螺髻出山來(世尊肉髻見蓮/經與楞嚴經)就¶
叢更種金蓮菊(闕/)¶
　　大笑菊¶
寒花也解媚清秋貌似呵呵滿檻稠若使幽王能著眼¶
何須舉火戲諸侯¶
　　金錢菊　　　　　　　　　僧文行(二/首)¶
化工鑄出最光圓閒數枝頭不計千滿徑黄花秋富貴¶
<pb:KR3i0035_WYG_006-16b>¶
陶公何必苦無錢¶
　　大笑菊¶
遶籬喜色破新愁一粲西風卒未休(穀梁傳注粲/然盛笑貌)非學¶
野花留寳靨應&KR0339;楚客獨悲秋¶
集句詩　　　　　　　　　　　史鑄(四十/首)¶
　(鑄兒童時嘗閲東軒臞儒趙公保集句梅詩喜其/多有可取今故效顰采擷百家英華為菊成章也)¶
　　種菊¶
幽懐逺慕陶彭澤(王禹/偁)一畝荒園試為鉏(蘇子/由)自種黄¶
<pb:KR3i0035_WYG_006-17a>¶
花添野景(謝景山見/詩話總龜)幾多光彩照庭除(魏/野)¶
　　菊花(十二/首)¶
無艷無妖别有香(僧齊已/對菊)知心誰解賞孤芳(陸務/觀)淵明¶
酩酊知何處(王荆/公)安得斯人共一觴(謝無/逸)¶
　　二¶
霜裏鮮鮮照眼明(王十/朋)人言此解制頽齡(梅聖/俞)憐香擘¶
破花心齅(姚/揆)酌盡齋中竹葉缾(黄山/谷)¶
　　三¶
<pb:KR3i0035_WYG_006-17b>¶
一夜清霜殞物華(蔡/柟)寒芳開晩獨堪嘉(丁寳/臣)折來嗅了¶
依前嗅(邵堯/夫)不是尋常兒女花(王十/朋)¶
　　四(千金方菊花作枕袋大能去頭風明眼目陸清/務觀菊詩傍籬小摘供囊枕留得殘香夢亦)¶
籬菊含風暗度香(余安/行)栽多不為待重陽(齊/已)愈風明目¶
須真物(蘇子由/白菊)夢寐宜人入枕囊(山/谷)¶
　　五¶
露叢芬馥敵蘭芽(韓忠/獻公)清賞終存好事家(丁寳/臣)莫遣兒¶
童容易折(洪景/盧)此花開後更無花(元微/之)¶
<pb:KR3i0035_WYG_006-18a>¶
　　六¶
露裛幽花冷自香(釋皎/然)藥中功效不尋常(王十朋/食薑)祛風¶
偏重山泉漬(文保/雍)胡廣隨縁却壽長(鄭剛/中菊)¶
　　七¶
清香裛露對髙齋(司空/圖)端仗兹花慰老懐(王十/眀)欲折一¶
枝來侑酒(蔡/柟)登髙能賦屬吾儕(陳後/山)¶
　　八¶
八月九月天氣凉(李/白)遶欄種菊一齊芳(邵堯/夫)好風應㑹¶
<pb:KR3i0035_WYG_006-18b>¶
幽人意(江/奎)時去時來管送香(張芸/叟)¶
　　九¶
不趂盛時隨衆卉(文與/可)幽姿髙韻獨蕭然(田元/邈)别開小¶
徑連松路(王介/甫)常愛陶潛逺世縁(梅聖/俞)¶
　　十¶
籬菊開時寒有信(王彥/霖)幽香還釀客懐清(周麟/之)折歸忍¶
負金蕉葉(張彦/實)欲伴騷人賦落英(蘇東/坡)¶
　　十一¶
<pb:KR3i0035_WYG_006-19a>¶
菊花有意浮盃酒(汪彥/章)秋老霜濃滿檻開(江/袤)多謝主人¶
相管領(沈/瀛)盡收清致助吟才(張子/野)¶
　　十二¶
一夜新霜著瓦輕(歐陽/永叔)照窗寒菊近人清(聞人善言次/韻童恭叔)¶
䞉收芳蘂浮巵酒(曾端/伯)白髮年年不負盟(聞人善言/中秋月)¶
　　黄菊(二十/首)¶
黄花漠漠弄秋暉(王荆/公)竚立階前香在衣(王性/之)正色逢¶
人何太晚(强幾/聖)衰翁相對惜芬菲(白樂/天)¶
<pb:KR3i0035_WYG_006-19b>¶
　　二¶
白露黄花自遶籬(羊士/諤)幽香深謝好風吹(寇萊/公)陶公没¶
後無知已(李山甫一/作羅隠)嵗嵗花開知為誰(李/頎)¶
　　三(凡菊詩中言霜露者甚多至於言雨者惟王龜/齡嘗稱范文正公有句云半兩黄花秋賞健云)¶
遶籬黄菊自開花(僧洪/覺範)開日仍逢小雨斜(丁寳臣菊/第三首句)自¶
得金行真正色(丁寳臣菊/第二首句)肯參紅紫鬭紛華(朱希/真)¶
　　四¶
金英寂寞為誰開(王禹/偁)底許清香鼻觀來(張孝/祥)籬下先¶
<pb:KR3i0035_WYG_006-20a>¶
生時得醉(白樂/天)餘風千載出塵埃(王荆/公)¶
　　五¶
滿園佳菊鬱金黄(白樂天重/陽席上)壽質清癯獨傲霜(楊巽/齋)且¶
喜年年作花主(白樂天/花前歎)依然相伴向秋光(羅隠/菊)¶
　　六¶
五行正氣產黄花(杜光/庭)不在詩家即酒家(錢/易)詩筆酒盃¶
俱有味(元/絳)亦同元亮舊生涯(本朝/江為)¶
　　七¶
<pb:KR3i0035_WYG_006-20b>¶
滿地黄花得意秋(良祐闕姓下句浪陪使/節赤松遊見於石刻)移來庭檻助¶
清幽(齊/唐)自縁禀性天生異(張齊/賢)不與繁華混一流(楊時/可)¶
　　八¶
籬邊黄菊為誰開(李嘉/祐)轉憶陶潛歸去來(髙/適)挿了滿頭¶
仍漬酒(邵堯/夫)且謀歡洽玉山頽(元/澶)¶
　　九¶
倚風黄菊遶疎籬(彭應/求)自有清香處處知(毛/友)今日王孫¶
好收采(鮑/容)濁醪霜蟹正堪持(蘇子/由)¶
<pb:KR3i0035_WYG_006-21a>¶
　　十¶
金蘂繁開曉更清(歐陽/修)薄霜濃露倍多情(劉原/父)歸田誰¶
是淵明興(趙/嘏)獨遶東籬萬事輕(用紫/芝)¶
　　十一¶
叢菊疎疎著短籬(僧璉/不器)重陽前後始盈枝(文與/可)托根占¶
得中央色(趙宋英見/氣候推䝉)不比凡花兒女姿(姜特/立)¶
　　十二¶
自有淵明方有菊(辛幼/安)因人千古得嘉名(韓忠/獻)一年好¶
<pb:KR3i0035_WYG_006-21b>¶
處君須記(蘇東/坡)翠葉金華刮眼明(劉原/父)¶
　　十三¶
東籬黄菊為誰香(王十/朋)不學羣葩附艷陽(蘇澄/庵)直待素¶
秋霜色裏(廖匡/凝)自甘深處作孤芳(文與/可)¶
　　十四¶
香霧霏霏欲噀人(蘇東/坡)黄花又是一番新(宋邦永見/愚園咏史)陶¶
家舊已開三徑(韓/治)直到如今迹未陳(楊巽/齋)¶
　　十五¶
<pb:KR3i0035_WYG_006-22a>¶
滿眼黄花慰素貧(山/谷)年年結侣采花頻(劉禹/錫)要收節物¶
歸觴詠(張/灝)只許閒人作主人(姜特/立)¶
　　十六¶
菊花天氣近新霜(陸務/觀)節近花須滿意黄(陳後/山)陶令籬¶
邊常留宿(曽端/伯)朝來滿把得幽香(蘇子/由)¶
　　十七¶
東籬九日富黄花(曽端/伯)節物驚心秪自嗟(許景/衡)盡日馨¶
香留我醉(王禹/偁)銀瓶索酒不須賖(王十/朋)¶
<pb:KR3i0035_WYG_006-22b>¶
　　十八¶
斜照明明射竹籬(僧道/潛)黄花能與嵗寒期(范文/正公)人疑五¶
柳先生宅(周紫/芝)消得攜觴與賦詩(鄭/谷)¶
　　十九¶
黄花弄色近重陽(僧道/潛)風拆霜苞細細香(江/袤)似與幽人¶
為醉地(陸務/觀)隨晴隨雨一傳觴(陳與/義)¶
　　二十¶
可意黄花是處開(蘇東/坡)芝蘭風味合相陪(綦崈/禮)應須學¶
<pb:KR3i0035_WYG_006-23a>¶
取陶彭澤(白樂/天)左把花枝右把盃(司空/圖)¶
　　白菊(三/首)¶
我憐貞白重寒芳(陸龜/䝉)小徑低叢淡薄粧(蔡/柟)謝女黄昏¶
吟作雪(徐仲/車)天然别是一般香(李端/叔)¶
　　二¶
幽芳天與不尋常(江/袤)逆鼻渾疑雪亦香(陳後山一/作張文潛)把酒¶
可能追靖節(汪彦/章)素英一色混瑤觴(邵堯夫只此一/句取於五言)¶
　　三¶
<pb:KR3i0035_WYG_006-23b>¶
瓊葩燦彩遶籬東(楊巽/齋)不怯清霜更耐風(趙令/衿)淡泞精¶
神無俗艷(江/袤)獨髙流品蕙蘭中(李/鼐)¶
　　黄白菊(胡侍郎二色蓮/詩見醉翁談録)¶
金英鑠鑠擅秋芳(楊巽/齋)中有孤叢色奪霜(白樂/天)手把數¶
枝重疊嗅(邵堯/夫)兩般顏色一般香(胡侍郎詩紅白/蓮花共一塘云)¶
　　野菊¶
一簇疎籬有野花(邵堯/夫)不應青女妬容華(洪龜/父)繁英自¶
剪無人挿(李/鼐)只有黄蜂趂兩衙(孫仲/益)¶
<pb:KR3i0035_WYG_006-24a>¶
　　晚菊¶
青蘂重陽不堪摘(杜/甫)重陽已過菊方開(邵堯/夫)不將時節¶
較早晚(王十/朋)且折霜蕤浸玉醅(蘇東/坡)¶
　　殘菊¶
節去蜂愁蝶不知(鄭/谷)冷香消盡晚風吹(謝無/逸)碎金狼藉¶
不堪摘(陸務/觀菊)空作主人惆悵詩(于武陵一/作韋莊)¶
引用唐宋名賢詩句¶
唐(二十二名句以下/人名依集  次第)¶
<pb:KR3i0035_WYG_006-24b>¶
　僧齊已　　　　　　　元微之¶
　釋皎然　　　　　　　司空圖¶
　李白　　　　　　　　白樂天¶
　羊士諤　　　　　　　李山甫¶
　李頎　　　　　　　　羅隠¶
　李嘉祐　　　　　　　髙適¶
　元澶　　　　　　　　鮑溶¶
　趙嘏　　　　　　　　廖匡凝¶
<pb:KR3i0035_WYG_006-25a>¶
　劉禹錫　　　　　　　鄭谷¶
　陸龜䝉　　　　　　　杜甫¶
　于武陵　　　　　　　杜光庭¶
皇宋(七十/名)¶
　王禹偁　　　　　　　蘇子由¶
　謝景山　　　　　　　魏野¶
　陸務觀　　　　　　　王荆公¶
　謝無逸　　　　　　　王十朋¶
<pb:KR3i0035_WYG_006-25b>¶
　梅聖俞　　　　　　　黄山谷¶
　蔡柟　　　　　　　　丁寳臣¶
　邵堯夫　　　　　　　余安行¶
　韓忠獻公　　　　　　洪景盧¶
　文保雍　　　　　　　鄭剛中¶
　陳後山　　　　　　　張芸叟¶
　文與可　　　　　　　田元邈¶
　王彥霖　　　　　　　周麟之¶
<pb:KR3i0035_WYG_006-26a>¶
　張彥實　　　　　　　蘇東坡¶
　汪彥章　　　　　　　江袤¶
　沈瀛　　　　　　　　張子野¶
　歐陽修　　　　　　　聞人善言¶
　曽端伯　　　　　　　王性之¶
　强幾聖　　　　　　　寇萊公¶
　僧洪覺範　　　　　　朱希真¶
　張孝祥　　　　　　　楊巽齋¶
<pb:KR3i0035_WYG_006-26b>¶
　錢易　　　　　　　　元絳¶
　江為　　　　　　　　良祐¶
　齊唐　　　　　　　　張齊賢¶
　楊時可　　　　　　　毛友¶
　劉原父　　　　　　　周紫芝¶
　僧璉不器　　　　　　趙宋英¶
　姜特立　　　　　　　辛幼安¶
　蘇澄庵　　　　　　　朱邦永¶
<pb:KR3i0035_WYG_006-27a>¶
　韓治　　　　　　　　張灝¶
　許景衡　　　　　　　僧道潛¶
　范文正公　　　　　　陳與義¶
　綦崈禮　　　　　　　徐仲車¶
　李端叔　　　　　　　趙令衿¶
　李鼐　　　　　　　　胡侍郎¶
　洪龜父　　　　　　　孫仲益¶
不記何代(三/名)¶
<pb:KR3i0035_WYG_006-27b>¶
　姚揆　　　　　　　　江奎¶
　彭應求¶
愚自丙申迄于甲辰每得菊之一品一目必稽于衆其¶
言同者然後筆而記之今譜内有六品尚闕其説縁愚¶
曩嘗一見今畦丁罕種未獲再覈以取其的故也凡九¶
年間於吾鄉得正品與濫號假名者總四十五種以次¶
諸譜之後予昨當花時每嵗須苦吟體題詩與集句詩¶
一二十篇以揄揚衆品之清致積稔彌乆幾至二百篇¶
<pb:KR3i0035_WYG_006-28a>¶
今選百篇濫贅卷尾至此興盡而絶筆矣爾後雖間有¶
黄薔薇金萬鈴之類始出(此二品首見於虢地品/類近時吾鄉亦有之)然愚¶
年將耋景則纈眼勌於辨眎未容茍簡増入也如有與¶
我同志者幸為續譜云¶
　¶
　¶
　¶
　¶
<pb:KR3i0035_WYG_006-28b>¶
　¶
　¶
　¶
　¶
　¶
　¶
　¶
　百菊集譜卷六¶
