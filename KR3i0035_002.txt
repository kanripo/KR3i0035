# -*- mode: mandoku-view; -*-
#+TITLE: 百菊集譜
#+DATE: 2015-08-24 23:18:25.440596
#+PROPERTY: ID KR3i0035
#+PROPERTY: BASEEDITION WYG    
#+PROPERTY: JUAN 卷二
<pb:KR3i0035_WYG_002-1a>¶
欽定四庫全書¶
　百菊集譜卷二¶
　　　　　　　　　　　　　宋　史鑄　撰¶
諸州及禁苑品類¶
　　呉人沈競撰譜(元本列為六篇愚今/乃分入集譜諸門)¶
潛山朱新仲有菊坡所種各分品目玉盤盂與金鈴菊¶
　其花相次又有春菊花小而㣲紅者有佛頭菊花不¶
　作瓣而為小筩様者有枇杷菊葉似枇杷花似金盞¶
<pb:KR3i0035_WYG_002-1b>¶
　銀盤而極大却不甚香有丁香菊花小而外紫内白¶
　者¶
至今舒州菊多品如蜂兒菊者鵝黄色水晶菊者花面¶
　甚大色白而透明又有一種名末利菊者初開花小¶
　四瓣如末利既開花大如錢¶
潛江品類甚多有鋪茸菊色緑其花甚大光如茸二月¶
　間開¶
今臨安有大笑菊其花白心葉葉如大笑或云即枇杷¶
<pb:KR3i0035_WYG_002-2a>¶
　菊¶
頃在長沙見菊亦多品如黄色曰御愛笑靨孩兒黄滿¶
　堂金小千葉丁香壽安真珠白色曰疊羅艾葉毬白¶
　餅十月白孩兒白銀盆大而色紫者曰荔枝菊又有¶
　五月開者¶
他處有所謂十様菊者一叢之上開花凡十種如大金¶
　錢小金錢金盞銀盤則在在有之¶
如婺女則有銷金北紫菊紫瓣黄沿銷銀黄菊黄瓣白¶
<pb:KR3i0035_WYG_002-2b>¶
　沿有乾紅菊花瓣乾紅四沿黄色即是銷金菊三菊¶
　乃佛頭菊種也¶
浙間多有荷菊日開一瓣開足成荷花之形衆菊未開¶
　則不開衆菊已謝則不謝又有腦子菊其香如腦子¶
　花色黄如小黄菊之類又有茱萸菊麝香菊水僊菊¶
　水僊者即金盞銀臺也¶
金陵有松菊枝葉勁細如松其花如碎金層出于宻葉¶
　之上予在豫章嘗見之¶
<pb:KR3i0035_WYG_002-3a>¶
臨安西馬城(一作/塍)園子每嵗至重陽謂之鬭花各出奇¶
　異有八十餘種予不暇悉求其名有為予於禁中大¶
　園子得菊品近六十種多與外間同名者姑次第之¶
　御袍黄菊(大花/頭)　　　　御衣黄(小花/頭)¶
　白佛頭(花/早)　　　　　　黄佛頭(花/晚)¶
　黄新羅　　　　　　　白新羅¶
　戴笑菊(即大/笑菊)　　　　　橙子菊¶
　薔薇菊　　　　　　　末利菊¶
<pb:KR3i0035_WYG_002-3b>¶
　樝子菊(花小色黄/香如樝子)　　　大金錢¶
　小金錢　　　　　　　金盞銀臺¶
　金盞金臺　　　　　　明州黄¶
　泰州黄　　　　　　　黄素馨¶
　白素馨　　　　　　　黄木香¶
　白木香　　　　　　　牡丹菊¶
　黄酴醿　　　　　　　白酴醿¶
　大金黄　　　　　　　小金黄¶
<pb:KR3i0035_WYG_002-4a>¶
　夏菊(花與佛頭一/同五月開)　　　桃花菊(八月/開)¶
　銷金菊　　　　　　　金鈴菊¶
　蹙線菊　　　　　　　燕脂菊¶
　白喜容　　　　　　　黄喜容¶
　黄笑靨　　　　　　　白笑靨¶
　金井銀欄　　　　　　金井玉欄¶
　鵝兒菊　　　　　　　棣棠菊¶
　丁香菊　　　　　　　萬鈴菊(蘇州出/髙枝兒)¶
<pb:KR3i0035_WYG_002-4b>¶
　玉盆菊　　　　　　　鐵脚黄鈴¶
　黑葉兒　　　　　　　輕黄菊¶
　黄纒枝　　　　　　　白纒枝¶
　勝金黄　　　　　　　賽金錢¶
　早紫菊(四/月)　　　　　　旱蓮菊¶
　團圓菊　　　　　　　柳條菊¶
　枝亭菊(枝梗甚長用杖子/撑即籬菊一丈黄)鞍子菊(雙心兒/牽長)¶
　碧蟬菊(青/色)　　　　　　鈸兒菊(一種紫梗開早/一種青梗開晚)¶
<pb:KR3i0035_WYG_002-5a>¶
越中品類¶
　　山隂菊隱史鑄撰譜¶
　(以下諸菊之次第所排近似失序此蓋粗以形色之/髙下而為列非徒狥名而已比之前後二目不同)¶
　(凡菊之開其形色有三節不同謂始中/末也今譜中所紀多紀其盛開之時)¶
　　黄色¶
勝金黄　花頭大過折二錢明黄瓣青黄心瓣有五六¶
　層花片比大金黄差小上有細脉枝杪凡三四花一¶
　枝之中有少從蘂顔色鮮明玩之快人心目¶
<pb:KR3i0035_WYG_002-5b>¶
大金錢(開/遲)大僅及折二心瓣明黄一色其瓣五層此花¶
　不獨生於枝頭乃與葉層層相間而生香色與態度¶
　皆勝¶
金絲菊　花頭大過折二深黄細瓣凡五層一簇黄心¶
　甚小與瓣一色顔色可愛名為金絲者以其花瓣顯¶
　然起紋綹也十月方開(此花根/荄極壯)¶
小金黄　花頭大如折二心瓣黄皆一色開未多日其¶
　瓣鱗鱗六層而細態度秀麗經多日則面上短瓣亦¶
<pb:KR3i0035_WYG_002-6a>¶
　長至於整整而齊不止六層蓋為狀先後不同也如¶
　此(綠葉/頗小)¶
宻友菊　花頭大過折三明黄闊片花瓣形色不在諸¶
　品之下初開時長短不齊開及其盛乃齊至於六層¶
　其中如抽芽數條短短小心與瓣為一色狀如春間¶
　黄宻友花窠株低矮(緑葉最繁宻見霜則/周圍葉緑變紫色)¶
橙菊(亦名金/毬菊)此品花瓣與諸菊絶異含蘂之時狀如粉¶
　團菊黄色不甚深其瓣成筩排豎生於萼上後乃開¶
<pb:KR3i0035_WYG_002-6b>¶
　作小片婉孌至於成團衆瓣之下又有統裙一層承¶
　之亦猶橙皮之外包也其中無心(愚齋云據愚視之/橙黄菊與粉團菊)¶
　(必是一種但橙小/粉大及色異耳)¶
大金黄　花頭大如折三錢心瓣黄皆一色其瓣五六¶
　層花片亦大一枝之杪多獨生一花枝上更無從蘂¶
　(緑葉亦大其/梗濃紫色)¶
側金盞　此品類大金黄其大過之有及一寸八分者¶
　瓣有四層皆整齊花片亦闊大明黄色深黄心一枝¶
<pb:KR3i0035_WYG_002-7a>¶
　之杪獨生一花枝中更無從蘂名以側金盞者以其¶
　花大而重欹側而生也(緑葉亦大/其梗淡紫)¶
小金錢(開/早)大於小錢明黄瓣深黄心其瓣齊齊三層花¶
　瓣展其心則舒而為筩¶
御愛黄　花頭大如小錢淡黄色其狀與御袍黄相類¶
　但此花瓣頗細凡五六層(向上二三層黄色鮮明/向下層則色帶㣲白)層¶
　層鱗次不齊心乃明黄色其細小料十餘縷耳¶
御袍黄　花頭大如小錢淡黄色其狀略觀之與御愛¶
<pb:KR3i0035_WYG_002-7b>¶
　黄相類但此花瓣頗闊凡五層(此色上/下層同)上下層層稍¶
　齊心乃深黄色比之御愛黄細視則不同况此心又¶
　有大小之别¶
黄佛頭　花頭不及小錢明黄色狀如金鈴菊中外不¶
　辨心瓣但見混同純是碎葉突起甚髙又如白佛頭¶
　菊之黄心也¶
九日黄　大如小錢黄瓣黄心心帶㣲青瓣有三層狀¶
　類小金錢但此花開在金錢之前也開時或有不甚¶
<pb:KR3i0035_WYG_002-8a>¶
　盛者惟地土得宜方盛(緑葉甚小/枝梗細瘦)¶
黄寒菊　花頭大如小錢心瓣皆深黄色瓣有五層甚¶
　細開至多日心與瓣併而為一不止五層重數甚多¶
　聳突而髙其香與態度皆可愛狀類金鈴菊差大耳¶
荔枝菊　花頭大於小錢明黄細瓣層層鱗次不齊中¶
　央無心鬚乃簇簇未展小葉至開遍凡十餘層其形¶
　頗圓故名荔枝菊此香清甚姚江士友云其花黄狀¶
　似楊梅¶
<pb:KR3i0035_WYG_002-8b>¶
茱萸菊(闕/)¶
末利菊　花頭巧小淡淡黄色一蘂只十五六瓣(或至/二十)¶
　(片/)一㸃緑心其狀似末利花不類諸菊葉即菊也每¶
　枝條之上抽出十餘層小枝枝皆簇簇有蘂¶
艾菊(闕/)¶
金鈴菊　花頭甚小如鈴之圓深黄一色其榦之長與¶
　人等或言有髙近一丈者可以上架亦可蟠結為塔¶
　故又名塔子菊一枝之上花與葉層層相間有之不¶
<pb:KR3i0035_WYG_002-9a>¶
　獨生於枝頭(緑葉尖長七出凡菊/葉多五出例皆不該)¶
甘菊　陶隱居云菊有兩種一種莖紫氣香而味甘一¶
　種青莖作蒿艾氣而味苦日華子亦云菊有兩種花¶
　大氣香莖紫者為甘菊花小氣烈莖青者名野菊楊¶
　損之云甘者入藥苦者不任史氏譜云甘菊色深黄¶
　野菊枝柯細瘦劉氏譜云甘菊深黄單葉閭巷人能¶
　識之固不待記而知竊謂古菊陶淵明等採於東籬¶
　泛於酒斚疑皆今之甘菊也今據本草諸書所載二¶
<pb:KR3i0035_WYG_002-9b>¶
　者較然可見矣¶
滴滴金(夏菊/也)花頭巧小或有如折二大者蓋所産之地¶
　不同也花瓣最細凡二三層明黄色心乃深黄中有¶
　一㸃㣲緑自六月開至八月俗説遍地生苗者由花¶
　梢頭露水滴而出也故名滴滴金予嘗與好事者斸¶
　地驗其根其根即無聯屬方知此説不妄¶
野菊(亦有三/兩種)花頭甚小單層心與瓣皆明黄色枝莖極¶
　細多依倚他草木而長(上聲緑/葉七出)又有一種其花初開¶
<pb:KR3i0035_WYG_002-10a>¶
　心如旱蓮草開至涉日則旋吐出蜂鬚周圍蒙茸然¶
　如蓮花鬚之狀枝莖頗大(緑葉五出吾鄉能仁/寺側府城墻上最多)¶
　　白色¶
九華菊　此品乃淵明所賞之菊也今越俗多呼為大¶
　笑其瓣兩層者本曰九華白瓣黄心花頭極大有闊¶
　及二寸四五分者其態異常為白色之冠香亦清勝¶
　枝葉疎散九月半方開昔淵明嘗言秋菊盈園其詩¶
　集中僅存九華之一名(今以重瓣大笑為九華此得/於諸士友之説凡畦丁率皆)¶
<pb:KR3i0035_WYG_002-10b>¶
　(不知若姚江士夫又稱九華為大佛頂然或謂九華/緑葉與諸菊葉不相類疑非菊之正品  愚嘗觀本)¶
　(草圖經所晝鄧州菊衡州菊此二名品亦皆是混淨/之葉未見其有出稜角者且古人别菊惟在於臭味)¶
　(豈拘拘論/其葉哉)¶
大笑菊　白瓣黄心夲與九華同種其單層者為大笑¶
　花頭差小不及兩層者之大其葉類栗木葉亦名栗¶
　葉菊¶
佛頂菊　大過折二或如折三單層白瓣突起淡黄心¶
　初如楊梅之肉蕾後皆舒為筩子狀如蜂窠末後突¶
<pb:KR3i0035_WYG_002-11a>¶
　起甚髙又且最大枝榦堅麄葉亦麄厚又名佛頭菊¶
　(一種每枝多直生上只一花少有旁出枝花/  一種每一枝頭乃分為三四小枝各一)¶
淮南菊　先得一種白瓣黄心瓣有四層上層抱心㣲¶
　帶黄色下層黯淡純白大不及折二枝頭一簇六七¶
　花後又得一種淡白瓣淡黄心顔色不相染心瓣有¶
　四層一枝攅聚六七花其枝杪六花如六面仗鼓相¶
　抵然惟中央一花大於折三餘者稍小予視之疑非¶
　一種園丁乃言所産之地力有不同也大率此花自¶
<pb:KR3i0035_WYG_002-11b>¶
　有三節不同初開花面㣲帶黄色中節變白至十月¶
　開過見霜則變淡紫色且初開之瓣只見四層開至¶
　多日乃至六七層花頭亦加大焉¶
酴醿菊(闕/)¶
木香菊　大過小錢白瓣淡黄心瓣有三四層頗細狀¶
　如春架中木香花又如初開纒枝白但此花頭舒展¶
　稍平坦耳亦有黄色者¶
粉團菊(亦名玉/毬菊)此品與諸菊絶異含蘂之時淺黄色又¶
<pb:KR3i0035_WYG_002-12a>¶
　帶㣲青花瓣成筩排竪生於萼上其中央初看一似¶
　無心狀如橙菊盛開則變作一團純白色其形甚圓¶
　其香頗烈至白瓣彫謝方見瓣下有如心者甚大其¶
　白瓣皆匼匝出於上也經霜則變紫色尤佳(緑葉甚/麄其梗)¶
　(柔/弱)　(原本闕/)¶
　¶
　¶
　¶
<pb:KR3i0035_WYG_002-12b>¶
　　　　　　　　　　　　　　　　　開則短至¶
　多日則䟎出近於齊長巧小淡黄心瓣凡五層開至¶
　末後則瓣増多至於七層側看如千葉白蓮其態秀¶
　麗枝條婀娜其葉稍宻亦名甌子菊見霜則色變淡¶
　紫¶
玉甌菊　或言甌子菊即纒枝白菊也其開層數未及¶
　多者以其花瓣環拱如甌盞之狀也至十月經霜則¶
　變紫色¶
<pb:KR3i0035_WYG_002-13a>¶
金盞銀臺　大如折二此以形色而為名也惟初開似¶
　之爛開則其狀輒變¶
寒菊　大過小錢短白瓣開多日其瓣方增長明黄心¶
　心乃攅聚碎葉突起頗髙枝條柔細十月方開¶
徘徊菊　淡白瓣黄心色帶㣲緑瓣有四層初開時先¶
　吐瓣三四片只開就一邊未及其餘開至旬日方及¶
　周徧花頭乃見團圓按字書徘徊為不進此花之開¶
　亦若是矣其名不妄十月初方開或有一枝花頭多¶
<pb:KR3i0035_WYG_002-13b>¶
　者至攅聚五六顆近似淮南菊¶
銀盤菊　白瓣二層黄心突起頗髙花頭或大或小不¶
　同想因其地有肥瘠之故也¶
輪盤菊(闕/)¶
　　紅色¶
桃花菊(又名桃/紅菊)花瓣如桃花粉紅色一蘂凡十三四片¶
　開時長短不齊經多日乃齊其心黄色内帶㣲緑此¶
　花齅之無香惟撚破聞之方知有香至中秋便開開¶
<pb:KR3i0035_WYG_002-14a>¶
　至十餘日漸變為白色或生青蟲食其花片則衰矣¶
　(其緑葉/甚細小)¶
繡菊(闕/)¶
石菊(即古之/大菊也)花瓣五出有紫色者有深紅色者有深紅¶
　粉緑者各有種也其萼長而小其莖有節其葉亦頗¶
　類竹故又名石竹諸色皆自五月而開(或有開遲者/至七月方開)¶
　惟紫色者開至八九月方衰(衰即/結實)或云石菊結實為¶
　蘧麥愚按爾雅云大菊蘧麥也本草云瞿麥一名大¶
<pb:KR3i0035_WYG_002-14b>¶
　菊陶隱居云一莖生細葉花紅紫赤可愛子頗似麥¶
　日華子云又名石竹本草圖經曰生泰山及淮甸今¶
　處處有之苗髙一尺以來葉尖小二月至五月開七¶
　月結實頗似麥故名之(予以本土所産石菊㕘照爾/雅本草所言大菊之形色固)¶
　(相似矣然木土所産者初未審有實無實為疑遂問/諸老圃皆云未嘗有結實者至甲辰八月予於僧舍)¶
　(見紫色一種就摘花瓣脱盡一殘萼撚破驗其子之/有無其中果有一粒如細麥者存焉粒中仍有如掐)¶
　(之一痕易為辨認次以摘花瓣未脱者一萼亦撚破/驗之其中所存者與前一同陶隱居又云立秋採實)¶
　(實中子至細故予今撚破其萼以視實復撚破其實/以視中有何物果見有如鰕子者細不可數也予初)¶
<pb:KR3i0035_WYG_002-15a>¶
　(為老圃所惑故詳記之按劉蒙説疑曰瞿麥為大菊/此乃妄濫竊名者皆所不取愚齋亦云此品石菊初)¶
　(以其花與蘂比之諸品不同且顔色夭冶兼乏芬馥/清致當以格外菊處之亦列此名於濫號品中後考)¶
　(結實有據乃知即古之大菊也竊以爾雅本草既載/其名其來也遠以是論之非所宜輕於是陞於正品)¶
　(紅色之/後云)¶
　　濫號¶
孩兒菊　白瓣黄心其狀與諸菊迥然不同自七月開¶
　至九月其葉甚纎按劉氏譜其後叙遺乃言孩兒菊¶
　粉紅色如此則比越中所有者不同也按史氏譜入¶
<pb:KR3i0035_WYG_002-15b>¶
　此於紅紫品中愚今以本土所出者品格最下兼之¶
　無香可取故降於是也(或言此花與葉既不類菊而/世俗皆呼為孩兒菊者何也)¶
　(予意其名以孩兒者為品卑㣲之謂也呼以為/菊者敷榮能久之謂也或謂此花本名鵝兒菊)¶
　　假名¶
春菊　蒿菜花是也三月末開花頭大及二寸金彩鮮¶
　明不減於菊東嶽社㑹日人取以粧花檐花籃即此¶
　物也¶
紫菊　馬蘭花是也八九月開大觀本草云生澤傍北¶
<pb:KR3i0035_WYG_002-16a>¶
　人見其花呼為紫菊以其花似菊而紫也玉峯先生¶
　汪擇善詩集又以旱蓮亦名紫菊有詩一篇愚竊謂¶
　此二花其物性不同以馬蘭花為菊而馬蘭亦有療¶
　疾之功使其名益著可也以旱蓮為菊胡不知有害¶
　人之毒(事見博/聞録)黜其名可也¶
觀音菊　天竺花是也(此非南天竺或呼為落帚/花亦非也落帚别是一種)自五¶
　月開至七月花頭細小其色純紫枝葉如嫩柳其榦¶
　之長與人等或呼為觀音菊蓋取錢塘有天竺觀音¶
<pb:KR3i0035_WYG_002-16b>¶
　之義也¶
繡線菊　厭草花是也花頭碎紫成簇而生心中吐出¶
　素縷如線之大自夏至秋有之俗呼為厭草花或云¶
　若人帶此花賭博則獲其勝故名之(古有厭/勝法)¶
列諸譜外之菊一十名(愚皆記其所得之自今/盡類入卷首之品目)¶
九華菊(見靖節先生集此/一品今新入越譜)凌風菊(黄色見/山谷詩)¶
柑子菊(黄色見陳/後山詞)　　　楊妃裙(黄色見徐/仲車詩)¶
蠟梅菊(見聞人善言/菊鄉公暇集)　　朝天菊(見洪氏/瓊野録)¶
<pb:KR3i0035_WYG_002-17a>¶
珠子菊(白色見本草註云南京有一/種開小花花瓣下如小珠子)¶
丹菊(見初學記嵇含菊銘云/煌煌丹菊暮秋彌榮)¶
鷺鷥菊(士友云嚴州多菊此品嚴州有之花如茸/毛純白色中心有一叢簇起如鷺鷥頭)¶
襄陽紅(士友云並蒂雙頭亦一/種菊也九江彭澤有之)¶
今榮王府皇弟大王居邸之側有園曰瓊圃池曰瑤沼¶
皆賜御書為匾如園内異菊尤為不少但未得其名今¶
姑闕其左當俟他日列之¶
　¶
<pb:KR3i0035_WYG_002-17b>¶
　¶
　¶
　¶
　¶
　¶
　¶
　¶
　百菊集譜卷二¶
