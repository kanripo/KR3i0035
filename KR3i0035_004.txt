# -*- mode: mandoku-view; -*-
#+TITLE: 百菊集譜
#+DATE: 2015-08-24 23:18:25.467034
#+PROPERTY: ID KR3i0035
#+PROPERTY: BASEEDITION WYG    
#+PROPERTY: JUAN 卷四
<pb:KR3i0035_WYG_004-1a>¶
欽定四庫全書¶
　百菊集譜卷四¶
　　　　　　　　　　　　　宋　史鑄　撰¶
歴代文章(多非/全文)¶
屈原離騷經朝飲木蘭之墜露兮夕餐秋菊之落英¶
　王逸注云言旦飲香木之墜露吸正陽之津液暮食¶
　芳菊之落華吞正隂之精蘂洪興祖補注曰秋花無¶
　自落者當讀如我落其實而取其材之落又據一説¶
<pb:KR3i0035_WYG_004-1b>¶
　云詩之訪落以落訓始也意落英之落蓋謂始開之¶
　花芳馨可愛若至於衰謝豈復有可餐之味¶
魏鍾㑹菊花賦何秋菊之竒兮獨華茂乎凝霜挺葳蕤¶
　於蒼春兮表壯觀乎金商縹榦緑葉青柯紅芒(又見/史譜)¶
　(序/引)¶
晉潘尼秋菊賦垂采煒於芙蓉流芳越乎蘭林又曰既¶
　延期以永壽又蠲疾而弭痾¶
晉盧湛菊花賦浸三泉而結根晞九陽而擢莖若乃翠¶
<pb:KR3i0035_WYG_004-2a>¶
　葉雲布黄蘂星羅¶
晉傅𤣥菊賦布濩河洛縱横齊秦掇以纎手承以輕巾¶
　服之者長壽食之者通神¶
晉嵇含菊花銘曰煌煌丹菊翠蓋紫莖¶
晉成公綏菊花銘數在三九時惟斯生又有菊頌曰先¶
　民有作詠兹秋菊緑葉黄花菲菲彧彧芳踰蘭蕙茂¶
　過松竹其莖可玩其葩可服¶
晉傅統妻菊花頌英英麗草禀氣靈和春茂翠葉秋曜¶
<pb:KR3i0035_WYG_004-2b>¶
　金華布濩髙原蔓衍陵阿揚芳吐馥載芬載葩爰拾¶
　爰採投之醇酒御于王公以介眉壽¶
晉袁崧菊詩靈菊植幽崖擢頴凌寒飈春露不染色秋¶
　霜不改條(按晉書或/作袁山松)¶
　　(附/)陶淵明九日閒居詩(并/序)¶
　余閒居愛重九之名秋菊盈園而持醪靡由空服九¶
　華寄懐於言(愚齋云近年蔡夢弼有注和陶詩/其中不注九華為菊名惜其有闕)¶
世短意恒多斯人樂久生日月依辰至舉俗愛其名露¶
<pb:KR3i0035_WYG_004-3a>¶
淒暄風息氣澈天象明往鷰無遺影來鴈有餘聲酒能¶
祛百慮菊為制頹齡如何蓬廬士空視時運傾塵爵恥¶
虚罍寒華徒自榮斂襟獨閒謡緬焉起深情棲遲固多¶
娯淹留豈無成¶
飲酒詩秋菊有佳色裛露掇其英汎此忘憂物逺我遺¶
世情又云採菊東籬下悠然見南山(此皆陶/詩中句)¶
唐宋詩賦(選詞/并)¶
　此詩不惟選取精妙者或有菊名見諸文集此特取¶
<pb:KR3i0035_WYG_004-3b>¶
　之以廣識其名或出名公所作雖曰未工此亦取之¶
　以見前賢賦詠之大畧覽者當知之¶
　　文言　　　　　　　　　　陸宣公¶
文言曰菊禀隂陽之和氣受天地之淳精又曰不失其¶
時比君子之守節無競於物同志人之不爭又曰行道¶
者象之足以建徳立身者取之足以作程又曰春之交¶
夏之候靡木不榮無草不茂我亦抽英而擢秀商之氣¶
冬之時無木不落無草不萎我亦發花而呈姿又曰淳¶
<pb:KR3i0035_WYG_004-4a>¶
和自守芳潔自持¶
　　秋香亭賦(為鄭屯/田作)　　　　　范文正公¶
鄭公之後兮宜其百祿使于南國兮鏗金粹玉倚大斾¶
於江干揭髙亭於山麓江無煙而練迴山有嵐而屏矗¶
一朝賞心千里在目時也秋風起兮寥寥寒林脱兮蕭¶
蕭有翠皆歇無紅可凋獨有佳菊弗冶弗天采采亭際¶
可以卒嵗畜金行之勁性賦土爰之甘味氣驕松筠香¶
滅蘭蕙露漙溥以見滋霜肅肅而敢避其芳其好胡然¶
<pb:KR3i0035_WYG_004-4b>¶
不早嵗寒後知殊小人之草黄中通理得君子之道飲¶
者忘醉而餌者忘老云云¶
　　菊老　　　　　　　　　　元㣲之¶
秋叢遶舍似陶家遍遶籬邊日漸斜不是花中偏愛菊¶
此花開盡更無花¶
　　重陽席上賦白菊　　　　　白樂天¶
滿園佳菊鬱金黄中有孤叢色借霜還似今朝歌酒席¶
白頭翁入少年場¶
<pb:KR3i0035_WYG_004-5a>¶
　　歎庭前甘菊花　　　　　　杜甫¶
簷前甘菊移時晩青蘂重陽不堪摘明日蕭條盡醉醒¶
殘花爛漫開何益籬邊野外多衆芳采擷細瑣升中堂¶
念兹空長大枝葉結根失所纒風霜¶
　　晩菊　　　　　　　　　　韓愈¶
少年飲酒時踊躍見菊花今來不復飲每見恒咨嗟佇¶
立摘滿手行行把歸家此時無與語棄置奈悲何¶
　　九月十日菊　　　　　　　鄭谷¶
<pb:KR3i0035_WYG_004-5b>¶
節去蜂愁蝶不知曉庭還遶折殘枝自緣今日人心别¶
未必秋香一夜衰¶
　　白菊　　　　　　　　　　皮日休¶
已過重陽半月天琅華千㸃照寒烟蘂香亦似浮金靨¶
花様還如鏤玉錢¶
　　憶白菊　　　　　　　　　陸龜蒙¶
稚子書傳白菊開西城相滯未容迴月明階下窻紗薄¶
多少清香透入來¶
<pb:KR3i0035_WYG_004-6a>¶
　　和令狐相公玩白菊　　　　劉禹錫¶
家家菊盡黄梁國獨如霜瑩淨真琪樹分明對玉堂僊¶
人披雪氅素女不紅妝粉蝶來難見麻衣拂更香向風¶
搖羽扇含露滴瓊漿髙艷遮銀井繁枝覆象床桂叢慙¶
並發梅粉妒先芳一入瑶華詠從兹播樂章¶
　　菊　　　　　　　　　　　李山甫¶
籬下霜前偶得存苦教遲晚避蘭蓀能消造化幾多力¶
不受陽和一㸃恩生處豈容依玉砌要時還許上金罇¶
<pb:KR3i0035_WYG_004-6b>¶
陶公没後無知已露濕幽藂見淚痕¶
　　菊　　　　　　　　　　　羅隱¶
籬落嵗云暮數枝聊自芳雪裁纎蘂宻金拆小苞香千¶
載白衣酒一生青女霜春叢莫輕薄彼此有行藏¶
　　華下對菊　　　　　　　　司空圖¶
清香裛露對髙齋泛酒偏能浣旅懐不似春風逞紅艷¶
鏡前空墜玉人釵¶
　　對菊　　　　　　　　　　齊已¶
<pb:KR3i0035_WYG_004-7a>¶
無艷無妖别有香栽多不為(一作/只為)待重陽莫嫌醒眼相¶
看過却是真心愛澹黄(醒眼一/作醉眼)¶
　　商州九月十八日大雪雪後見菊¶
　　　　　　　　　　　　　　王禹偁¶
狼藉金錢撒野塘幾叢無力卧斜陽爭偷暖律輸桃李¶
獨亞寒枝負雪霜誰惜晚芳同我折自憐孤艷襲人香¶
幽懐逺慕陶彭澤且擷殘英泛一觴¶
　　和張少卿白菊吟　　　　　邵堯夫¶
<pb:KR3i0035_WYG_004-7b>¶
清淡曉凝霜宜乎殿顥商自知能潔白誰念獨芬芳豈¶
為瓊無艷還驚雪有香素英浮玉液一色混瑤觴¶
　　詠菊　　　　　　　　　　魏野(二/首)¶
榮雖同雨露晩不怨乾坤五色中偏貴千花後獨尊馨¶
非慙黍稷採合勝蘋蘩蛺蝶寒猶至䳡鷯靜亦蹲味堪¶
滋玉鉉光欲奪金罇帶露藂尤宻經霜艷更繁砌蛩親¶
有路梁鷰識無門薜荔宜求友茱萸好結婚栽培勞婢¶
僕服食教兒孫易把方先哲難為繼後昆敗莎承亞朶¶
<pb:KR3i0035_WYG_004-8a>¶
落葉擁纎根雖異皇家瑞寧辜白帝恩延齡仙訣著應¶
候禮經言不與羣芳競還如我避喧¶
　　白菊¶
濃露繁霜著似無幾多光采照庭除何須更待螢兼雪¶
便好藂邊夜讀書¶
　　詠菊　　　　　　　　　　王荆公(四/首)¶
補落迦山傳得種閻浮檀水染成花光明一室真金色¶
復似毗耶長者家¶
<pb:KR3i0035_WYG_004-8b>¶
　　城東寺菊¶
黄花漠漠弄秋暉無數蜜蜂花上飛不忍獨醒辜爾去¶
慇懃為折一枝歸¶
　　和晩菊¶
不得黄花九日吹空看野葉翠葳蕤淵明酩酊知何處¶
子美蕭條向此時委翳似甘終草莽栽培空欲傍藩籬¶
可憐蜂蝶飄零後始有閒人把一枝¶
　　殘菊¶
<pb:KR3i0035_WYG_004-9a>¶
黄昏風雨打園林殘菊飄零滿地金折得一枝還好在¶
可憐公子惜花心¶
　　甘菊　　　　　　　　　　司馬温公¶
野菊細瑣物籬間私自全徒因氣味殊不為庖人捐采¶
升白玉堂薦以黄金盤願若南陽守永扶君子年¶
　　重九席上觀金鈴菊　　　　韓忠獻公(二/首)¶
黄金綴菊鈴兖地獨馳名(金鈴菊/兖州種)細蘂浮杯雅香筩貯¶
露清風休沈夜警雨碎入寒聲自此傳仙種秋芳冠玉¶
<pb:KR3i0035_WYG_004-9b>¶
京¶
　　和崔象之紫菊¶
紫菊披香碎曉霞年年霜晚賞竒葩嘉名自合開仙府¶
麗色何妨奪錦砂雨徑蕭疎凌蘚暈露叢芬馥敵蘭芽¶
孤標只取當筵重不似尋常泛酒花¶
　　次韻南陽錢紫㣲盆中移白菊¶
　　　　　　　　　　　　　　劉忠肅公(摯/)¶
晚秋風露下星榆玉刻圓錢散曉株人住水涯多白髮¶
<pb:KR3i0035_WYG_004-10a>¶
地應花谷近清都挼香漬酒登新譜益氣輕身載舊圖¶
移取黄堂朝夕見北洲亭逺故臺蕪(郡中舊有/白菊臺)¶
　　希真堂東手植菊花十月始開¶
　　　　　　　　　　　　　　歐陽修¶
當春種花唯恐遲我獨種菊君勿誚春枝滿園爛張錦¶
風雨須臾落顛倒看多易厭情不専鬭紫誇紅隨俗好¶
豁然髙秋天地肅百物衰陵誰暇弔君看金蘂正芬敷¶
曉日浮霜相照耀煌煌正色秀可餐藹藹清香寒愈峭¶
<pb:KR3i0035_WYG_004-10b>¶
髙人避喧守幽獨淑女靜容羞窈窕方當搖落看轉佳¶
慰我寂寥何以報時攜一樽相就飲如得貧交論久要¶
我從多難壯心衰迹與世人殊靜躁種花不種兒女花¶
老大安能逐年少¶
　　甘菊　　　　　　　　　　蘇東坡¶
越山春始寒霜菊晩愈好朝來出細蘂稍覺芳嵗老孤¶
根䕃長松獨秀無衆草晨光雖照耀秋雨半摧倒先生¶
卧不出黄葉紛可掃無人送酒壺空腸嚼珠寶香風入¶
<pb:KR3i0035_WYG_004-11a>¶
牙頰楚些發天藻新荑蔚已滿宿根寒不槁揚揚弄芳¶
蝶生死何足道頗訝昌黎公恨爾生不早(退之秋懐詩/鮮鮮霜中菊)¶
(既晚何用好揚揚弄/芬蝶爾生還不早)¶
　　五月園夫獻紅菊　　　　　蘇潁濱(三/首)¶
黄花九月傲清霜百草滿園無比香紅紫無端盜名字¶
試尋本草細思量¶
南陽白菊有奇功潭上居人多老翁葉似皤蒿莖似棘¶
未宜放入酒盃中¶
<pb:KR3i0035_WYG_004-11b>¶
　　戲題菊花¶
春初種菊助槃蔬秋晩開花挿酒壺㣲物不多分地力¶
終年乃爾任人須天隨匕筯幾時輟彭澤罇罍未遽無¶
更擬食根花落後一依本草太傷渠¶
　　戲答王觀復酴醿菊　　　　黄山谷(二/首)¶
誰將陶令黄金菊幻作酴醿白玉花小草真成有風味¶
東園添我老生涯¶
　　戲答王子予送凌風菊¶
<pb:KR3i0035_WYG_004-12a>¶
病來孤負鸕鷀杓禪板蒲團入眼中浪説閒居愛重九¶
黄花應笑白頭翁¶
　　九月十日菊花爛開　　　　張文潛¶
蕭條秋圃風飛葉却有黄花照眼明已過重陽慵采擷¶
自嫌亦作世人情¶
　　次韻桃花菊　　　　　　　朱行中(名服紹/聖初人)¶
籬邊不語自成蹊紅入秋叢見亦稀亂挿烏巾酬老健¶
輕浮白酒惜春歸劉郎一去花何晚陶令重來色已非¶
<pb:KR3i0035_WYG_004-12b>¶
蝶散蜂藏無足恠冷香寒艷不堪依¶
　　次韻時從事桃花菊　　　　侯季長(名延慶政/和中人)¶
霜郊百草半青黄寒菊偷春作艷粧灼灼似誇籬下客¶
夭夭欲伴禁中郎(退之百葉桃花云/故伴仙郎宿禁中)元都道士聞須種¶
彭澤先生見定狂莫信化工欺世俗且將一笑薦彫觴¶
　　菊　　　　　　　　　　　錢昭度¶
曾見春花落萬紅不然隨雨即隨風如何得到重陽日¶
浮在陶家酒盞中¶
<pb:KR3i0035_WYG_004-13a>¶
　　次韻十五日菊　　　　　　丁寶臣(二/首)¶
秋香多日閟英華霜脱離離抱砌斜趂節不隨時俗眼¶
近冬真是嵗寒花摛辭舊入騷人筆載酒誰尋醉令家¶
曾讀南華齊物論均無遲速可驚嗟¶
寒芳開晚獨堪嘉開日仍逢小雨斜秋盡亭臺凋木葉¶
月圓時節伴蓂花幽香不入登髙㑹清賞終存好事家¶
黄蘂綠莖如舊嵗人心徒有後時嗟¶
　　五色菊(愚齋云孫真人種花法與/洛陽花木記皆有此菊名)¶
<pb:KR3i0035_WYG_004-13b>¶
　　　　　　　　　　　　　　劉原父(二/首)¶
屢聞白雪題詩句飽見黄花泛酒盃豈似一枝能五色¶
相隨次第雪中開¶
　　庭前菊花¶
翠葉金華刮眼明薄霜濃露倍多情誰人正苦山中醉¶
借與繁香破宿酲¶
　　都勝菊　　　　　　　　　江袤(三/首)¶
似嫌春色愛秋光格外風流晚獨芳淡佇精神無俗艷¶
<pb:KR3i0035_WYG_004-14a>¶
豐醲肌骨有天香玉攅碎葉塵難染金蹙深心蝶謾狂¶
曉帶露華初折贈瑤臺欲識斬新粧¶
　　御愛菊¶
黄花開盡白花開移自新羅小小裁雅質似嫌施粉黛¶
玉肌端是屑瓊瑰曽㕘御側龍顔愛尚帶天邊月色來¶
輕著曉霜添嫵媚看勻紅淺上香腮¶
　　五色菊¶
孤根分斸便成叢色弄輕黄轉紫紅愁似斂容羞白日¶
<pb:KR3i0035_WYG_004-14b>¶
淡如無語怨西風自緣取賞人心别不許陪觀衆志同¶
亂折東籬休借問多情誰是主人翁¶
　　亞叟惠龍腦菊　　　　　　許景衡¶
正色最宜霜後見清香自是藥中珍明年把酒東籬下¶
采采何如舊主人¶
　　梅開踰月而黄菊方爛然　　鄭剛中¶
江梅久矣報塗粉籬菊傲然方鑄金嶺外四時惟一氣¶
難分冬霧與秋隂¶
<pb:KR3i0035_WYG_004-15a>¶
　　詠菊　　　　　　　　　　汪彥章¶
依倚西風不自持葳蕤羽葆雜金規繁開不負朝陽色¶
獨步非關昊帝私把酒可能追靖節掇苗終欲慕天隨¶
春紅過盡聊經眼頼有芬芳慰所思¶
　　十日買黄菊二株　　　　　王十朋(三/首)¶
十月更十日黄花開滿枝鮮鮮如可餐采采還自疑重¶
陽不堪摘况後一月期既晚何用好兹言聞退之天然¶
傲霜性寧問早與遲不以日月斷深杯為花持¶
<pb:KR3i0035_WYG_004-15b>¶
　　十月望日買菊一株頗佳¶
秋去菊方好天寒花自香深懐傲霜意那肯媚重陽¶
　　十月二十日買菊一株置于郡齋松竹之間目為¶
　　嵗寒三友¶
三百青錢一株菊移置牕前伴松竹鮮鮮正色傲霜性¶
不逐重陽上醽醁誰云既晚何用好端似髙人事幽獨¶
南來何以慰淒涼有此嵗寒三友足¶
　　分送四月菊與提刑都運二丈¶
<pb:KR3i0035_WYG_004-16a>¶
　　　　　　　　　　　　　　張孝祥(二/首)¶
午隂籬落小徘徊底許清香鼻觀來定自霜臺風力峻¶
故教霜菊暑中開¶
金縷裁衣玉綴裳掃除瘴暑作秋香一杯擬做重陽賞¶
更惜西風一夜凉¶
　　贈菊　　　　　　　　　　陸務觀(游首/二)¶
花裏風神菊擅名品流不減晉諸卿梅應相與有𤓰葛¶
蘭復何憂無弟兄移後併逢三日雨開時恰值十分晴¶
<pb:KR3i0035_WYG_004-16b>¶
傍籬小摘供囊枕留得殘香夢亦清¶
　　陶淵明云三徑就荒松菊猶存蓋以菊配松也予¶
　　讀而感之因賦此詩¶
菊花如端人獨立凌冰霜名紀先秦書功標列僊方紛¶
紛零落中見此數枝黄髙情守幽貞大節禀介剛乃知¶
淵明意不為汎酒觴折嗅三歎息嵗晚彌芬芳¶
　　朝天菊(得於婺源菊愚齋云/此品想藤  之類)　洪景盧(邁/)¶
但見荼䕷能上架那知甘菊解朝天亭亭秀出風煙上¶
<pb:KR3i0035_WYG_004-17a>¶
冷落東籬却可憐¶
　　末利菊　　　　　　　　　洪景伯(适/)¶
化工將末利改作壽潭花零露團佳色鵝黄自一家¶
　　叢菊　　　　　　　　　　石延年¶
風勁香逾逺霜寒色更鮮秋天(一作/光)買不斷無意學金¶
錢¶
　　菊　　　　　　　　　　　陶弼¶
九月嚴霜殺草根獨開黄菊伴金罇東籬故事何重疊¶
<pb:KR3i0035_WYG_004-17b>¶
醉倒花前是逺孫¶
　　山行見菊　　　　　　　　李鼐¶
野色芬敷洗露香籬邊不減御衣黄繁英自翦無人挿¶
應笑陶潛兩鬢霜¶
　　夭桃途次見菊　　　　　　文與可¶
英英寒菊犯清霜來伴山中草木黄不趂盛時隨衆卉¶
自甘深處作孤芳其他爛漫非真色惟此氤氲是正香¶
却念白衣誰送酒滿籬髙興憶吾鄉¶
<pb:KR3i0035_WYG_004-18a>¶
　　大笑菊　　　　　　　　　姜特立(二/首)¶
玉瓣金心磊落花天姿髙灑出常葩標名大笑縁何事¶
開口相逢有幾家¶
　　霜後菊¶
嫩黄釅白媚秋暉正坐清霜一夜飛似怯曉來天氣冷¶
一時都換紫羅衣¶
　　菊苗　　　　　　　　　　彭汝礪(狀/元)¶
重陽黄菊花零落殆無有㣲陽動淵泉嫩葉出枯朽青¶
<pb:KR3i0035_WYG_004-18b>¶
青好顔色寂寥霜雪後物理如轉環開花豈其久¶
　　種菊　　　　　　　　　　髙文虎¶
菊載神農經不見詩三百周官叙鞠衣一言僅可摘黄¶
華紀吕令落英餐楚客伯始飲得壽桐君書探賾移根¶
候萌動需時當甲拆我羨柴桑里敢希履道宅不種兒¶
女花朱朱與白白閲譜品雖多求栽地恐窄揠苗助其¶
長抱甕滋以澤朗詠黄為正流播風騷格寒香紫茁蘭¶
晚節桐柯柏相繼早梅芳一笑巡簷索¶
<pb:KR3i0035_WYG_004-19a>¶
　(愚齋按後漢胡廣字伯始陶按本草相君有採藥録/註其花葉形色  柴桑乃  淵明所居之里在九江)¶
　(潯陽縣道履道坊乃白樂天退老之地在洛/陽按履  新居詩籬菊黄金合窻筠緑玉稠)¶
　　蠟梅菊次韻周仙尉　　　　聞人善言¶
臘前曽弄色秋晚更包黄昔認蜂攅蜜今看蝶戀香輩¶
流雖易處名氏却同鄉㑹見成功女還思九日觴¶
　　金錢菊　　　　　　　　　楊巽齋¶
清曉幽叢露作團籬邊積疊喜人看落英欲買真無價¶
唯許騷人罄一餐¶
<pb:KR3i0035_WYG_004-19b>¶
　　閏月見九華菊　　　　　　翁龜翁(逢/龍)¶
衆草已枯霜墻隂獨自芳旋開三四蘂知為兩重陽酒¶
恰今朝熟花多一月香又經風雨後得爾慰淒涼¶
　　甘菊冷淘　　　　　　　　王禹偁¶
經年厭梁肉頗覺道氣渾孟春奉齋戒勑厨唯素飱淮¶
南地甚暖甘菊生籬根長芽觸土膏小葉弄晴暾采采¶
忽盈把洗去朝露痕俸麵新且細溲攝如玉墩隨刀落¶
銀縷煮投寒泉盆雜此青青色芳香敵蘭蓀一舉無孑¶
<pb:KR3i0035_WYG_004-20a>¶
遺空媿越盌存解衣露其腹稚子為我捫飽慙廣文鄭¶
饑謝魯山元(廣文先生飯不足/元魯山餓而死)况吾草澤士藜藿供朝¶
昏謬因事筆硯名通金馬門官供政事食久直紫微垣¶
誰言謫滁上吾族飽且温既無甘㫖慶焉用品味繁子¶
美重槐葉直欲獻至尊起予有遺韻甫也可與言¶
　　晩食菊羮　　　　　　　　司馬温公¶
朝來趨府庭飲啄厭腥羶况臨敲扑喧憤憤成中煩歸¶
來褫冠帶杖履行東園菊畦新雨霽緑秀何其繁平時¶
<pb:KR3i0035_WYG_004-20b>¶
苦目痾兹味性所便采擷授厨人烹瀹調甘酸毋令薑¶
桂多失彼真味完貯之鄱陽甌薦以白玉盤餔啜有餘¶
味芬馥逾秋蘭神明頓颯爽毛髮皆蕭然迺知愜口腹¶
不必矜肥鮮嘗聞南山陽有菊環清泉居人飲其流孫¶
息皆華顛嗟予素荒浪强為簮纓牽何當葺弊廬脱略¶
區中縁南陽丐嘉種蒔彼數畝田抱甕新灌溉爛漫供¶
晨餐浩然養恬漠庶足延頹年¶
　　采菊圖　　　　　　　　　王十朋(二/首)¶
<pb:KR3i0035_WYG_004-21a>¶
淵明恥折腰慨然詠式微閒居愛重九采菊來白衣南¶
山忽在眼倦鳥亦知歸至今東籬花清如首陽薇¶
　　題徐致政菊坡圖(名夀/仁)¶
南方有髙士仁義偃王裔家山闢幽坡手取香草蓺秋¶
至有黄華采采滿衣袂客來酒盈尊詩出語驚世無心¶
學淵明偶與淵明契靜者年自長頹齡不須制髙懐恥¶
獨樂地逺人罕詣丹青寫佳境有目皆可睨吾家鮮鮮¶
徑荒蕪屢經嵗儒冠誤此身掛之公得計¶
<pb:KR3i0035_WYG_004-21b>¶
　　桃花菊詞　鷓鴣天　　　　張孝祥(或云康/伯可作)¶
一種穠華别様粧留連春色到秋光解將天上千年艷¶
翻作人間九日黄　凝曉露傲清霜東籬恰似武陵鄉¶
有時醉眼偷相顧錯認陶潜作阮郎¶
　　曾端伯(慥/)取友於十花以菊為佳友¶
　　口號并調笑令¶
五柳門前三徑斜東籬九日富黄花豈惟此菊有佳色¶
上有南山日夕佳¶
<pb:KR3i0035_WYG_004-22a>¶
佳友金英輳陶令籬邊常宿留秋風一槩摧枯朽獨艷¶
重陽時候賸收芳蘂浮巵酒薦得先生眉壽¶
　(愚齋云宿留字兩見趙岐注孟子孫奭音/義上音秀下音霤按廣韻宿留停待也)¶
　　王龜齡(十/朋)取莊園花卉目為十八香以菊為冷香¶
　　(有詩/詞)¶
佳節逢吹帽黄金染菊叢淵明何處飲三徑冷香中¶
　　㸃絳唇¶
霜蘂鮮鮮野人開徑親栽植冷香佳色趂得重陽摘¶
<pb:KR3i0035_WYG_004-22b>¶
預約比鄰有酒須相覔東籬側為花辭職古有陶彭澤¶
　　毗陵張敏叔繪十花為一圖目曰十客圖其間菊¶
　　花曰壽客錢塘關士容因賦詩(詩云莫惜朝衣換/酒錢淵明邂逅此)¶
　　(花仙重陽滿滿杯中泛一縷黄金是一年此詩/愚得於士友殊恨其不工今作一絶以易之云)¶
東籬寂寞舊家鄉頭白天生鬚又黄(按本草白菊仙經/以為妙用服餌多)¶
(用/之)嵗嵗相陪重九宴主人傳得引年方¶
　¶
　百菊集譜卷四¶
